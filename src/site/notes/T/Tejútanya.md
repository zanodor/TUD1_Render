---
{"dg-publish":true,"permalink":"/T/Tejútanya/","title":"Tejútanya","tags":["Englishtexttranslated"],"created":"2025-10-30T16:48","updated":"2025-10-30T16:49"}
---


# Tejútanya

Már Jankovics Marcell előtt Róheim Géza is használta a kifejezést.  

#### Magyar Adorján...  

...[[H/Héra#^0fu5cl\|Héra]] címnél szereplő passzusában ugyan nem használja a Tejútistennő/Tejútanya kifejezést, de amit ír, azzal egyet kell érteni:  
> Láttuk hogy az ősistennő tulajdonképpen a Csillagok megszámlálhatatlan millióiból álló Tejút megszemélyesítése, vagyis az ősanyag, aki így a Nap – megszemélyesítve a Napisten – szülőanyja is.  
- Ez volt a régi [[C/Csillagvallás\|csillagvallás]] alaptétele: a Tejút a Nap anyja, a Nap a Föld férje/barátja/táncpartnere.

Másutt írja:  
> E fehér szarvasünő \[a [[C/Csudaszarvas\|Csudaszarvas]]\] a [[T/Tejút\|Tejút]] (amelyet népünk még Fehérköznek, Fehérútnak is nevez) jelképe volt (**őseink szerint a Nap anyja**) pedig az ős Anya-istennőben személyesíttetett meg, vagyis a világtápláló Ős-Anyaistennőben aki azonos volt a görög-római mythologia [[H/Héra\|Héra]]-[[J/Juno\|Juno]]jával) és akit Nagy Boldogasszonynak is neveztek (míg a Földistennő, azaz Tündér Ilona csak a Boldogasszony avagy Kis Boldogasszony volt).  

A szarvasanya szarvasfiáról lásd [[S/Szarvas\|szarvas]] és [[K/Krisztus\|Krisztus]] címnél legutóbb írottakat.  

Dávid Katalin közli, hogy mikor Bálint Sándor néprajzkutatóval a szegedi tanyavilágot járták, valahol egy szépen kifaragott Madonnát láttak. Mikor az öregasszonyt megkérdezték, hogy kit ábrázol a szobor, így felelt rája: "a Napurfi anyját". (Vö. Harangozó Imre: Sokat gondolkoztam a régi atyákról. Budapest, 2002.) Tehát a "fényös [[J/Jézus\|Jézus]]", nem más mint népmeséink "Nap úrfi"-ja, "Nap királyfi"-ja.  

Az alábbiakban megpróbáljuk felvázolni az [[M/Magyar ősvallás\|magyar ősvallás]]beli képet.  
Adott tehát [[A/ANA\|ANA]], [[I/Isten\|Isten]], [[B/Boldogasszony\|Boldogasszony]], [[M/Men#Menny és ég\|menny és ég]] (valamint [[E/Éva\|Éva]], [[E/Eire\|Eire]], stb.) címnél taglaltak alapján az Éganya/Tejútanya, aki az éji égen, annak sötétjében kerül leginkább kifejezésre, hiszen [[F/Fény és anyag\|fény és anyag]] címnél[^1] írottak szerint is az éj sötétje az a primordiális állapot, melyből minden fény születik. A [[K/Kozmogónia és kozmológia\|kozmogónia és kozmológia]] (valamint [[O/Oval\|oval]], [[T/Tojás\|tojás]], [[L/Labour\|labour]], [[M/Munka\|munka]] stb.) címnél írottak itt most kevésbé számítanak. Viszont le kell szögezni, hogy a Tejútanya nemcsak az ég (azazhogy menny) sötétje, hanem a [[C/Csuda\|csuda]] és [[C/Csudaszarvas\|Csudaszarvas]] címnél írottak szerint a [[T/Tejút\|Tejút]] is ő, a Tejútanya.  
Igen ám, de a Tejútanya ezen formáját fényes (és kevésbé fényes) csillagok adják ki. Azaz, mondhatnók, hogy ezek mind a Tejútanya napfiai. Viszont mivel mi a Földön élünk, és a mi központi Napunk a [[N/Nap\|Nap]], ezért a csillagokból álló csillagfolyam (több címnél, [[T/TAR\|TAR]], [[I/Iszter\|Ister]], stb. volt arról szó, hogy ezek mintha többes számban is értelmezhetők lennének) egyes csillag-tagjait nem tekintjük hímséginek, hanem együtt nőiséginek, a Tejútanyának (Magyar Adorján is több helyen írt arról, hogy a számosság mindig nőiség).  
Egyre több helyen kerül elő, hogy a [[T/Tűz\|tűz]] és a [[F/Fény\|fény]] is kapcsolatba hozható a nőiséggel. Nos, a helyzet az, hogy ezek a hímség által létrehozottak ([[T/Tűzfúrás\|tűzfúrás]] és [[P/Pina\|pina]] címnél írottakat is lásd).  

A Tejút fényes csillagsávja lehet tűz, víz és hamu (mint az Ashen Path) is. A Tejútanyáról [[I/Istár\|Istár]] címnél írottak ide is tehetők:  
Varga Zsigmond és Komoróczy Géza Gilgames – Agyagtáblák üzenete című könyvében is a populáris/hivatalos [[V/Vénusz\|Vénusz]]-azonosítással jön elő Istár kapcsán, holott másutt kimondtuk, hogy egyrészt (a Hamlet Malma írói szerint is) **Istár nevén Vénusz és Szíriusz osztozik**, másrészt minden anyaistennő illetve (más képzetek szerint) Holdistennőként is számon tartott istennő) eredetileg első körben a Tejútanya Ős-Anyaistennő. Maga is szól arról, hogy ezek a Magna materek, mint például a jakut Ajy Khotun is Születésadó úrnő, Égi istennő és a szülés istennőjeként tisztelik.  

Arról, hogy a Nagy Istennő Tejútanya és Szíriuszbeli önmagát hogyan lehet a Hold és Vénusz-féle szerepkörökbe átvinni...

#### Jankovics Marcell írja:  

> [[J/Jézus\|Jézus]] ebben az összefüggésben a Nap, aki az égi [[K/Kapu\|kapu]]kon áthalad. A metafora arra az ősi és általános felfogásra vezethető vissza, mely a Napot, a nappali világosságot az [[E/Éj\|éj]], az éjszakai és hajnali [[E/Ég\|ég]] gyermekének tekinti, és aminek a szellemében a Hold, a Vénusz vagy a [[S/Szíriusz\|Szíriusz]], hiába a Nap után legfényesebb égitestek, mint az éjszaka lámpásai az éjanyához tartoznak az ég hatalmas csillagfolyamával, a [[T/Tejút\|Tejút]]tal \[**Ister**\] együtt. ([[V/Vénusz\|Vénusz]] a legtöbb nép képzeletvilágában "szembenáll", "harcol" a Nappal, hiszen napkeltével veszti el a fényét és napnyugtával nyeri vissza. Mondhatnók, felváltva élnek, halnak. Jézus és Mária vonatkozásában ez a kontraszt visszafogottan, árnyaltan fejeződik ki a Születés, Pietá és Mária elszenderülése ábrázolásokon.) A [[N/Nyári napforduló\|nyári napforduló]] körüli [[S/Szűzanya\|Szűzanya]]-szimbolika ezért kap a szokásosnál nagyobb hangsúlyt. Ekkor halad át ugyanis a Nap a Tejúton, akit a görögök a nagy [[F/Fehér istennő\|fehér Istennő]]vel, a Nap és a Hold szülőjével azonosítottak (ld. "fehér rózsa, Mária"), hasonlóképpen az egyiptomiak. **Ekkor áll együtt a Szíriusszal**, s történik mindez a "nőies" Rák jegy uralma alatt, mely a Hold jelképes "otthona".  

#### Falvay Károly Nagyboldogasszony...

...című könyvének 143. oldalán Bachofent idézi:  
> Az anya korábban létezik, mint a fiú. Az asszonyiság áll az élen, az erő férfiban való megtestesülése csak utána, másodsorban következik. A nő az adott, a férfi a leendő. Kezdettől fogva van a föld, az anyai alapanyag. Belőle ered aztán a látható, teremtett világ, s csak ebben mutatkozik meg a nemek kettéválása, csak ebben kerül a férfiteremtmény a napvilágra.  
> Nő és férfi tehát nem egyidejűleg jelenik meg, nem egyenrangú. A nő jár elöl, a férfi követi; a nő a korábbi, a férfi, fiúi viszonyban áll vele; a nő az adott. A férfi a csak belőle következő. A látható, de a mindig változó teremtmények közé tartozik, csak halandó alakban jön a napvilágra. Kezdettől meglévő csak a nő; a férfi a született, s ezért örökös pusztulás áldozata. A fizikai élet terén tehát a férfi princípium a második helyen áll a női princípium alárendeltjeként. Ebben gyökerezik ama ősidőkhöz tartozó elképzelés is a halhatatlan anya halandó apával való kapcsolatáról.  

Bachofen nyilván nem csak a földi nőkre utal, ugyanakkor [[A/Ádám és Éva\|Ádám és Éva]] történetében a férfi az első. Hogy ez egy patriarchális kor terméke vagy valójában égi/kozmogóniai jellegű mítoszt idéz, lehet rajta tanakodni. Az tény, hogy a Tejútanya is hamarabb létezett, mint a Nap[[G/Gyermek\|gyermek]].  

Falvay Károly folytatja:
> Egyszóval: a nő először anyaként áll előttünk, a férfi először fiúként. Az aranybarázdából vájják elő egy szép napon. A föld anyai tulajdonsága a talajból feltörő növényben lesz láthatóvá. A férfiúságnak még semmiféle arculata nincs; csak később, az első férfialkatú gyermekből válik felismerhetővé. A férfi tehát nemcsak későbbi a nőnél, hanem még az életnemzés nagy misztériumának kinyilatkoztatójaként is jelenik meg. Hiszen minden megfigyelés elől elzárkózik az a folyamat, amely a föld ölének sötétjében életet ébreszt és annak csíráját kibontja. Ami elsőnek láthatóvá válik, az a szülés eredménye; de csak az anyának van része ebben. A férfierő létezése és arculata csak a fiúgyermek alkatában nyilatkozik meg. Szülötte révén fedi fel az anya az emberek előtt azt, ami ismeretlen volt a szülött megjelenése előtt, akinek tevékenysége sötétségbe burkolva rejtőzött.  
> **Az anyai sötétséget a fiúk, a tűz és a szellemi fény termékenyítik meg, amelyből ők születtek.** Fáklya és fény: termékenyítő szellemi szimbólumok. A katolikus pap mondja az anyai működő elv, a forrás megszentelésének rítusában, amikor a keresztelésnél az égő gyertya belecseppen a vízbe: "A szeplőtelen (anyai) méh forrásából újjászületett teremtmény égi ivadékként merül föl."  
> A hyeros-gamoson \[szent nász: férfi és nő egyesülésének megszentelt aktusa[^2]\] keresztül a felső és az alsó női elvek fénnyel és tűzzel meggyulladtak és Mária még "igne sacro inflammata" (szent tűzben ége). Fölül és ismét fölül a női elv sötétsége meggyulladt, és tűztől és fénytől megtermékenyült, és éppen akkor, amikor a ragyogó ölelés jelenti a halál házasságát az asszony számára. Ez olyan halál, ami új születésre változik át. A folyamat misztikus nézete, hogy az asszony mindig felismeri a termékenyítő fényt magán belül, mint égi fiút, amit ő szül, és az anya-fiú "[[I/Incest\|vérfertőzés]]e" alakítja a szellemi tapasztalat titkos hátterét. Krisztus szintén Mária vőlegénye – az anyaszentegyház vőlegénye –, akinek az anyja anyaszentegyház marad. A ragyogó fiú születésének ősi anyajogú misztériuma ezért él e szavakban is: "A Szűz szült; a fény nő."  

Jankovics Marcell Jelkép-kalendárium című könyvének 323. oldalán Mária (nem Jézus) szeplőtelen fogantatásáról és ünnepéről (december 8, majd Kisasszony napján születik [[S/Szeptember 8\|szeptember 8]].-án).  
Ott szerepel egy bibliai idézet, melyet viszont már nem anyjának (Annának), hanem Máriának terhességére vonatkoztatnak, és ha jól tudom, ez a János Jelenéseiből való idézet szolgál a teológusok számára is mint jel, hogy Jézus, a Messiás eljövend:  
> "És láttaték nagy jel az égben: egy asszony, a ki a napba vala felöltözve és lába alatt vala a hold és az ő fejében tizenkét csillagból korona; A ki terhes vala... és íme vala egy nagy veres sárkány, ... és álla az a sárkány a szülő asszony elé, hogy mikor szül, annak fiát megegye." (Jel 12,1-4).  

Tökéletes leírása a Tejútanyának, csak éppen nem is ismert ez a fogalom a teológusok körében.  

![assets/Tejútanya_image1.png|fix_light](/img/user/T/assets/Tej%C3%BAtanya_image1.png)  
A Falvay Károly Nagyboldogasszony című könyvének 383. oldaláról való csíksomlyói Madonnát ábrázoló képen is megjelenik 12 csillag feje körül.  

A [[T/Tejútanya állatalakjai\|Tejútanya állatalakjai]]ról lásd alant. [[F/Fehérlófia\|Fehérlófia]] anyja, a Fehér Ló azért különösen érdekes, mert a Falvay által nőiséginek meghatározott menny (lásd [[M/Men#Menny és ég\|menny és ég]]) azonos a hímségi [[M/Mén\|mén]] szavunkkal, azaz itt egy késői képzettorzulásról lehet szó. Persze a Fehérló lehet a Nyilas csillagkép jegy-szimbóluma is.  

Szumma szummárum, a fény és [[T/Tűz\|tűz]] azért is lehet nőiséghez kapcsolt, mert az ősvallást felvázoló ősnép csak megnyilvánult, azaz látható képek alapján tud gondolkozni. Ha minden sötét volna, az ember sem született volna meg. A [[H/Hímség és nőiség\|hímség és nőiség]]\(i jellemzők) szorosan összefonódnak. A lényegnek az látszik, hogy a [[S/Szűz\|szűz]] a [[T/Tűz\|tűz]] alakválozata. Csak a szűz szülhet tüzet, fényt, erőnyt.  
A [[S/Szűz\|szűz]] pedig nem más, mint a Tejútanya fiatalabb énje; ahogy Magyar Adorján írja, Magorral való násza előtt [[M/Magyar Ilona\|Magyar Ilona]] neve [[T/Tündér Ilona\|Tündér Ilona]]. A nász módjáról viszont nem beszél, csak tavaszi napéjegyenlőségi idejéről. [[N/Nimrud\|Nimrud]]ról szó sem esik (hiszen az egy primordiális(abb) nász).  

Nép- és országneveink, úgy mint [[M/Magyar\|magyar]] és [[H/Hungária\|Hungária]] mindketten a Tejútanya illetve a mennyország nevei, és ahogy tudjuk, az [[O/Ország\|ország]] égiről földre való leképezése.  

[[K/Kaptár\|Kaptár]] és [[K/Kalács\|kalács]] címnél példákkal mutattuk be, hogy a [[N/Napvallás\|Napvallás]]ok kialakulása előtt Tejútanya-tisztelet volt.  

## Lábjegyzetek

[^1]: Lábjegyzet:  
Ott is és [[P/Parthenogenesis\|parthenogenesis]] címnél is szerepelt Magyar Adorján passzusa:  
A görög-római mythologia [[H/Héra\|Héra]]-Juno-jának azonban már van férje, az őserőnyt megszemélyesítő [[Z/Zeusz\|Zeusz]]-Jupiter, vagyis ő már nem szűzanya, de ami tehát mindenesetre későbbi fejlemény, mivel az abszolút nőelvűség szerint az ős-Anyagistennő életet azaz erőnyt – csakis szűzen szülhetett, mivel azelőtt még nem létezett erőny, azaz tehát hímség, amely megtermékenyíthette volna. E gondolat aztán annak alapja is, hogy a **szűzenszülő isteni nőalak mindig fiat, azaz tehát hímséget szül először**, amely eszmét támogatta az is, hogy például a "méhkirálynő", azaz a méhanya, meg nem termékenyítve, csak heréket (hím-méheket) képes létrehozni, nőneműeket ellenben csakis ha hímméh által megtermékenyíttetett.  

[^2]: Lábjegyzet:  
Lásd még [[H/Hierogamy\|hierogamy]]. De ide is tehető (Wikiből):  
Hieros gamos or Hierogamy (Greek `ἱερὸς γάμος`, `ἱερογαμία` "holy marriage") is a sexual ritual that plays out a marriage between a god and a goddess, especially when enacted in a symbolic ritual where human participants represent the deities.  
The notion of hieros gamos does not always presuppose literal sexual intercourse in ritual, but is also used in purely symbolic or mythological context, notably in alchemy and hence in Jungian psychology. Hieros gamos is described as the prototype of fertility rituals.  
—  
A hierosz gámosz vagy hierogámia (görög `ἱερὸς γάμος`, `ἱερογαμία` "szent házasság") olyan szexuális rituálé, amely egy isten és egy istennő közötti házasságot játszik el, különösen, ha szimbolikus rituálé keretében hajtják végre, ahol az emberi résztvevők az istenségeket képviselik.  
A hierosz gámosz fogalma nem mindig feltételez szó szerinti szexuális kapcsolatot a rituáléban, hanem tisztán szimbolikus vagy mitológiai kontextusban is használatos, nevezetesen az alkímiában és így a jungi pszichológiában is. A hierosz gámosz a termékenységi rituálék prototípusaként van leírva.  